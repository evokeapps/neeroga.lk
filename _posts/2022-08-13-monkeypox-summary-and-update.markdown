---
layout: post
title: Monkeypox ගැන ඔබ දැන ගත යුතුම කරුණු
date: 2022-08-13
categories: diseases
author: Admin
img: https://images.pexels.com/photos/1207875/pexels-photo-1207875.jpeg?auto=compress&cs=tinysrgb&w=1260&h=750&dpr=1
summary:
  - 2022 අගෝස්තු මස මුල දී ලෝක සෞඛ්‍ය සංවිධානය විසින් Monkeypox රෝගය ගෝලීය හදිසි වසංගත තත්වයක් ලෙස නම් කරන ලදී.
  - දැනට ඇති දත්ත අනුව, රෝගීන් 16,000 කට අධික ප්‍රමාණයක් රටවල් සහ ප්‍රදේශ 75 කින් පමණ හඳුනාගෙන තිබේ.
  - මෙම රෝගයේ මරණ ප්‍රතිශතය 3-6% පමණ වේ.
  - අප්‍රේල් සහ ජුනි අතර වාර්තා වුණු රෝගීන් අතර කරන ලද සමීක්ෂණයකට ඉන් 95% ක් පමණ සමලිංගික ක්‍රියා වල නිරත පිරිමි පුද්ගලයින් වේ.
  - දැනට මෙම රෝගය වළක්වා ගැනීම සඳහා එන්නත් 2ක් භාවිතයේ පවතියි.
---

මේ වසරේ ජූලි අග භාගයේ ලෝක සෞඛ්‍ය සංවිධානය විසින් Monkeypox රෝගය ගෝලීය වසංගතයක් ලෙස නම් කරන ලදී. 16,000 කට අධික රෝගීන් ප්‍රමාණයක් ලෝකයේ දස දෙසින් වාර්තා වීම ඊට හේතුවයි. එමෙන්ම මේ රෝගය විසින් දැනට බිලිගෙන ඇති ජිවිත සංඛ්‍යාව 5කි.

### Monkeypox යනු කවර ආකාරයේ රෝගී තත්වයක් ද?

ව්‍යාධිජනක වෛරසයකින් ඇති වන මෙම රෝගී තත්වය සතුන්ගෙන් මිනිසාට බෝ වන රෝගයකි. විවිධ වර්ගයේ වඳුරන්, මීයන් සහ ඇතැම් ලේනුන් වර්ග මෙම වෛරසයේ වාහකයින් ලෙස ක්‍රියා කරයි. වසූරිය (smallpox) ඇති කරන වෛරසය අයත් වන්නේ ද මෙම වයිරසය අයත් Orthopoxvirus නම් වෛරස කාණ්ඩයට වේ.

මෙම රෝගය මුලින්ම හදුනා ගනු ලැබුවේ 1958 වර්ෂයේ දී පර්යේෂණ සදහා කූඩු කරන ලද වඳුරන් අතරයි. ඉන් පසුව, 1970 වසරේ මුලින්ම මිනිසුන් අතර මෙම රෝගය දක්නට ලැබුණු අතර මේ වන තෙක් අප්‍රිකානු රටවල් 11ක් පමණ මෙවැනි රෝගීන් වාර්තා කර තිබේ.

මුල්ම වරට අප්‍රිකානු මහද්වීපයෙන් පිටත දී Monkeypox වසංගතයක් වාර්තා වන්නේ ඇමරිකා එක්සත් ජනපදයේ වන අතර ඒ 2003 වසරේ දිය.

### Monkeypox රෝගය ව්‍යාප්ත වන්නේ කෙසේ ද?

වෛරස ධාරක සත්වයකුගෙන් මිනිසාට මෙම වෛරසය බෝ විය හැක්කේ,

- සපා කෑමකින් පසුව
- මස් වර්ග ආහාරයට ගැනීමෙන්
- ආසාදිත සතෙකුගේ දේහ තරල මගින්

මෙලෙස අසාදනයට ලක්වූ පුද්ගලයෙකු මගින් තවත් අයෙකුට මෙම වෛරසය පහත අයුරින් බෝවිය හැක.

- මුහුණට මුහුණ සිටින විට ප්‍රශ්වාස බිඳිති (respiratory droplets) මගින්
- සිප ගැනීම් සහ ලිංගික ක්‍රියාකාරකම් වලදී
- සමේ ඇතිවන බිබිලි හෝ දේහ තරල (body fluids) ස්පර්ශ කිරීමෙන්
- ඇඳුම්, ඇඳ ඇතිරිලි මගින්

බොහෝවිට මේ වෛරසය ව්‍යාප්ත වන්නේ ඉතා සමීප ඇසුරකින් නිසා, Centers for Disease Control (CDC) ආයතනය මගින් පළකරන ලද මාර්ගොපදෙශන වල ([guidelines](https://www.cdc.gov/poxvirus/monkeypox/sexualhealth/index.html)) දැක්වෙන්නේ ලිංගික සම්බන්ධතා වලදී තමාගේ සහ සහකරුගේ ආරක්ෂිත බව තහවුරු කර ගන්නා ලෙසයි.

එමෙන්ම තවත් [සමීක්ෂණයකින්](https://www.nejm.org/doi/full/10.1056/NEJMoa2207323) පෙන්වා දෙන අන්දමට, අප්‍රේල් සහ ජුනි අතර වාර්තා වී ඇති රෝගීන් අතරින් 98% ක් පමණ සම ලිංගික පිරිමි පුද්ගලයන් වන අතර රෝගී ව්‍යාප්තිය වැඩි වශයෙන්ම සිදු වී ඇත්තේ ලිංගික ක්‍රියාකාරකම් මගිනි.

### Monkeypox රෝගයේ රෝග ලක්ෂණ මොනවා ද?

Monkeypox වෛරසය ආසාදනය වීමෙන් පසුව රෝග ලක්ෂණ මතු වීමට දින 5 සිට 21ක් දක්වා කාලයක් ගත විය හැක.

මුලින්ම ඇතිවන රෝග ලක්ෂණ කාණ්ඩය දින පහක් පමණ පැවතිය හැක.

- උණ
- හිසරදය
- කුද්දටි
- මාංශ පේශි වේදනාව
- අප්‍රාණික බව

උණ තත්වය කිහිප දිනක් පැවතීමෙන් පසුව, සමෙහි බිබිලි හෝ කුරුලෑ වලට සමාන දදයක් ඇති වේ. එය ප්‍රධාන වශයෙන්ම

- මුහුණ
- පපු ප්‍රදේශය
- අත්ල
- පතුල
- මුඛයේ ඇතුල් පැත්ත
- ලිංගික අවයව හෝ ගුද මාර්ගය

ආශ්‍රිතව දක්නට ලැබේ. මෙම රෝග ලක්ෂණ කාණ්ඩ දෙක සති 2 සිට 4ක් දක්වා පැවතිය හැකි අතර රෝගීන්ගෙන් 3% සිට 6%කට මාරාන්තික බලපෑම් ඇතිවිය හැක.

### Monkeypox රෝගය සදහා ඇති ප්‍රතිකාර මොනවා ද?

ප්‍රතිකාර වශයෙන් මුලිකව ම කෙරෙනු ලබන්නේ රෝග ලක්ෂණ පාලනය කිරීමකි.

[TecovirimatTrusted Source](https://www.ncbi.nlm.nih.gov/pmc/articles/PMC6086581/) (TPOXX) යනු Monekypox සදහා දැනට අනුමත එකම ප්‍රතිවෛරස ඖෂධය වේ. එය මුලිකවම නිෂ්පාදනය කරනු ලැබුවේ වසූරිය සඳහා ප්‍රතිකාර කිරීමට වුවත් හදිසි වසංගත තත්වය සැළකිල්ලට ගෙන Monkeypox රෝගය සදහා එය භාවිත කිරීමට සෞඛ්‍ය විශේෂඥයින් එකගතාවය පළ කර තිබේ. ඒ අනුව, ඇමරිකා එක්සත් ජනපදයේ පමණක් මේ වන විට මාත්‍රා මිලියන 1.7ක් පමණ ලබා දී ඇති බවට වාර්තා වේ.

### Monkeypox රෝගයෙන් ආරක්ෂා වීමට පිළිපැදිය යුතු කරුණු මොනවා ද?

මෙම රෝගය වලක්වා ගැනීමට දැනට එන්නත් 2ක් හඳුන්වා දී ඇත. ඒවා [JYNNEOS vaccine](https://www.ncbi.nlm.nih.gov/pmc/articles/PMC9169520/) සහ [ACAM2000](https://www.ncbi.nlm.nih.gov/pmc/articles/PMC2880337/) නම්වේ.

නමුත් එන්නත් කරණයෙන් පමණක් මෙම වසංගතය පාලනය කිරීම අසීරු නිසා පහත කරුණු විශේෂයෙන් වැදගත් වන බව වෛද්‍ය විශේෂඥයින් පේනවා දෙයි.

- රෝගය වැළඳී ඇති බවට සැක කල හැකි පුද්ගලයින් සමග සමීප ඇසුරෙන් වැලකි සිටීම
- එවැනි පුද්ගලයින් භාවිත කළ ඇඳුම්, ඇඳ ඇතිරිලි ආදිය පරිහරණය නොකිරීම
- නිතර සබන් යොදා අත් සේදීම
- මියගිය හෝ රෝගී සතුන් ඇල්ලීමෙන් වැළකීම
