---
layout: post
title: ඔබේ දෛනික කැලරි අවශ්‍යතාව ගැන දැන ගනිමු
date: 2022-08-14
categories: information
img: https://images.pexels.com/photos/6975481/pexels-photo-6975481.jpeg?auto=compress&cs=tinysrgb&w=1260&h=750&dpr=2
summary:
  - ඔබේ ශරීරයේ ශක්ති අවශ්‍යතාව, එසේත් නොමැති නම් කැලරි අවශ්‍යතාවය කරුණු රැසක් මත වෙනස් විය හැකිය.
  - වයස, පරිවෘත්තීය වේගය සහ ශාරීරික ක්‍රියාකාරීත්වය ඉන් ප්‍රධාන වේ.
  - සාමාන්‍යක් ලෙස ගත් විට කාන්තාවකට එම අවශ්‍යතාවය කැලරි 2,000ක් වන අතර, පිරිමි පුද්ගලයෙකුට එය 2,500ක් පමණ වේ.
---

### කැලරි යනු කුමක් ද?

කිලෝ කැලරි යනු යම් ආහාරයක හෝ පානයක අන්තර්ගත ශක්ති ප්‍රමාණය සම්බන්ධ මිනුමකි. එය සාමන්‍යයෙන් ලියනු ලබන්නේ “kcal” ලෙස වන අතර, භාවිතයේ පහසුව තකා බොහෝ දෙනා එයට “කැලරි” ලෙස ද භාවිත කරනු ලබයි.

එමෙන්ම, ඉහත සඳහන් කල පරිදි ඔබේ වයස අනුව ශක්ති අවශ්‍යතාවය වෙනස් විය හැකිය. උදාහරණයක් ලෙස, වැඩෙන දරුවෙකුගේ ශක්ති අවශ්‍යතාවය සාපේක්ෂව වැඩිය. මීට අමතරව, ශාරීරික ක්‍රියාකාරීත්වය (මලළ ක්‍රීඩකයෙකු වැනි) සහ ඔබේ සිරුරේ ප්‍රමාණය අනුවද එම ශක්ති අවශ්‍යතාවය වෙනස් විය හැකිය.

ඔබ අසනීප තත්වයකින් පෙළෙන විට ද, ශරීරයට අවශ්‍ය ශක්ති ප්‍රමාණය තාවකාලිකව වෙනස් වේ. ඇතැම් ඖෂධ වර්ග (corticosteroids) මෙන්ම හෝමොන අසමතුලිතතා (thyroid hormones) මගින් ද ශක්ති අවශ්‍යතාවය වෙනස් විය හැක.

### නිවැරදි බරක් පවත්වා ගැනීම

ඔබේ උසට සරිලන නිවැරදි බර දැන ගැනීමට ශරීර ස්කන්ධ දර්ශකය ගණනය [BMI Calculator](https://www.nhs.uk/live-well/healthy-weight/bmi-calculator/) කළ යුතු වේ. එම අගය අනුව ඔබ ලබා ගන්නා කැලරි ප්‍රමාණය සහ එදිනෙදා කටයුතු වලදී සහ ව්‍යායාම මගින් දහනය කරන කැලරි ප්‍රමාණය අතර සමතුලිත භාවයක් පවත්වා ගත යුතුය.

### බර අඩු කර ගැනී​ම

සෞඛ්‍ය සම්පන්න ලෙස බර අඩු කර ගැනීමට, ඔබ විසින් සිරුරට ලබා ගන්නා කැලරි ප්‍රමාණයට වඩා දහනය කරන කැලරි ප්‍රමාණය වැඩි කර ගත යුතු ය. ඒ සඳහා නිවැරදි ආහාර වේලක් ලබා ගනිමින් නියමිත ව්‍යායාම සිදු කිරීම අත්‍යාවශ්‍ය වේ. ඒ සඳහාම සැකසූ [ව්‍යායාම සහ ආහාර වට්ටෝරු - Exercise and diet plans](https://www.nhs.uk/better-health/lose-weight/) ඇත. එමෙන්ම, පෝෂණවේදයෙකු මගින් ද උදවු ලබා ගත හැක.

### බර වැඩි කර ගැනීම

දැනටමත් ඔබ අඩු බර මට්ටමේ පවතී නම් (ශරීර ස්කන්ධ දර්ශකය 18.5ට අඩු නම්), බර නියමිත ආකාරයට වැඩි කර ගැනීමට ඔබට වෛද්‍ය උපදෙස් ලබා ගැනීමට සිදු විය හැක.
